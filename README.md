# greeks-around-the-world
Παιχνίδι με θέμα τον ελληνισμό της διασποράς
Δημιουργός:Κυριακή Παπαδοπούλου
Χρονολογία:27-05-2024
Υπερσύνδεσμος πρόσβασης του OER:https://content.e-me.edu.gr/wp-admin/admin-ajax.php?action=h5p_embed&id=1366300
Σκοπός/πλαίσιο δημιουργίας του OER:  Στα πλαίσια διδασκαλίας του Κεφαλαίου 12 και της Ενότητα 5 του σχολικού βιβλίου Πολιτικής Παιδείας Α' Τάξης ΓΕΛ και ΕΠΑΛ
Γνωστικό Αντικείμενο :Πολιτική Παιδεία 
Βαθμίδα Εκπαίδευσης:Λύκειο 
Όνομα/Τίτλος OER:Ο ελληνισμός της διασποράς
Λέξεις κλειδιά:απόδημος ελληνισμός,διασπορά, παροικίες,ελληνορθόδοξη παράδοση
Σύντομη περιγραφή:Το παιχνίδι εκτυλίσσεται πάνω σε έναν παγκόσμιο χάρτη. Πάνω του υπάρχουν 11 σημεία, τα 10 φαίνονται κλειδωμένα με κόκκινο χρώμα και μόνο ένα είναι αρχικά ξεκλείδωτο.Πατώντας πανω του (συγκεκριμένα στην Ελλάδα) παρουσιάζεται ένα εισαγωγικό κείμενο που προτρέπει τους χρήστες να αρχίσουν να ξεκλειδώνουν ένα ένα τα επίπεδα. Μόνο ένα σημείο ξεκλειδώνει κάθε φορά έτσι ώστε να πραγματοποιηθεί μια εικονική διαδρομή σε όλο τον κόσμο. Σε κάθε σημείο αναδύεται μία ερώτηση πολλαπλής επιλογής που έχει σχέση με την τοποθεσία του χάρτη. Οι χρήστες έχουν στη διάθεσή τους 3 ζωές για να τερματίσουν.Μόλις φτάσουμε στο 10ο σημείο παρέχεται η ενημέρωση ότι ολοκληρώθηκε και το παιχνίδι και  πατώντας στο τελευταίο σημείο ξεκινά να παίζει ένα διαδραστικό βίντεο με εικόνες και πληροφορίες σχετικά με τον απόδημο ελληνισμό.Αναδύονται ανά τακτά διαστήματα σημεία μέσα στο βίντεο που είναι τοποθετημένα δίπλα σε κόκκινες λέξεις, τα οποία αν τα πατήσουν οι χρήστες σταματάει να παίζει το βίντεο και μπορούν να διαβάσουν έξτρα πληροφορίες ή επεξηγήσεις.
Τύπος-Κατάταξη OER: εκπαιδευτικό παιχνίδι
Προβληματική της επιλογής του συγκεκριμένου τύπου OER και της αντίστοιχης τεχνολογίας:Πρόκειται στην ουσία για συνδυασμό δύο ψηφιακών εργαλείων καθώς μέσα στο εκπαιδευτικό παιχνίδι περιλαμβάνεται ένα διαδραστικό βίντεο. Ο συγκεκριμένος τύπος OER μπορεί να συνδυαστεί με το μοντέλο διδασκαλίας της ανεστραμμένης τάξης και το παιχνίδι να ανατεθεί ως δραστηριότητα μέσα από μία πλατφόρμα απομακρυσμένης μάθησης.Αρχικά οι μαθητές στο σπίτι τους παίζουν το παιχνίδι και μόλις το ολοκληρώσουν τους δίνεται η δυνατότητα να δουν το βίντεο,το οποίο περιλαμβάνει πληροφοριακό υλικό. Ενδείκνυται γα τη διδασκαλία της συγκεκριμένης ενότητας γιατί ο διαδραστικός χάρτης με τα σημεία που υπάρχουν πάνω του παρέχουν τη δυνατότητα οπτικοποίησης της διάστασης της ελληνικής διασποράς. 
Αξιοποίηση στην εκπαίδευση: Καταρχήν, ενδείκνυται η αξιοποίηση του συγκεκριμένου OER στην εφαρμογή του μοντέλο της ανεστραμμένης τάξης, όπου κερδίζει ολοένα και πιο πολλούς υποστηρικτές: οι μαθητές/τριες μόνοι τους στο σπίτι μαθαίνουν απομακρυσμένα όχι μόνο μέσω των λανθασμένων και των σωστών απαντήσεων αλλά και μέσω ενός διδραστικού βίντεο, που είναι σύντομο, περιεκτικό και χωρίς λεπτομέρειες που κουράζουν.Αφού γίνει η περισσότερη δουλειά στο σπίτι, ερχόμενοι στο σχολείο θα ολοκληρώσουν την ενότητα λύνοντας τυχόν απορίες τους και συζητώντας στην ολομέλεια επιπλέον πτυχές του φαινομένου που τους έκαναν εντύπωση. Πέραν τούτου, μπορεί να αξιοποιηθεί ως εποπτικό μέσο πάνω σε έναν διαδραστικό χάρτη σχολικής τάξης για να αντιληφθούν οι μαθητές το ρόλο και τη συνεισφορά της ελληνικής ομογένειας. Ο ρόλος του εκπαιδευτικού είναι διευκολυντικός καθοδηγώντας τους μαθητές/τριες προς τη διερευνητική μάθηση με τον δικό τους τρόπο.
Ο παρών πόρος δηλώνεται υπεύθυνα ότι είναι OER: ΝΑΙ
